Blahosloví dušé mojá Hóspoda: Hóspodi Bóže mój, vozvelíčilsja jesí ziló, vo ispovídaňije i v veleľípotu obléklsja jesí. Oďijájsja svítom jáko rízoju, prostirájaj nébo jáko kóžu. Pokryvájaj vodámi prevýsprenňaja Svojá, polahájaj óblaki na voschoždéňije Svojé, choďáj na krilú vítreňu. Tvorjáj Ánhely Svojá dúchi i sluhí Svojá plámeň óhnennyj. Osnovájaj zémľu na tvérdi jejá, ne preklonítsja v vík víka. Bézdna, jáko ríza oďijáňije jejá, na horách stánut vódy. Ot zapreščéňija Tvojehó pobíhnut, ot hlása hróma Tvojehó ubojátsja. Voschóďat hóry, i nizchóďat poľá v místo, jéže osnovál jesí ím. Preďíl položíl jesí, jehóže ne préjdut, nižé obraťátsja pokrýti zémľu. Posylájaj istóčniki v débrich, posreďí hór prójdut vódy. Napajájut vsjá zvíri séľnyja, ždút onáhri v žáždu svojú. Na tých ptícy nebésnyja privitájut, ot sredý kámeňija daďát hlás. Napajájaj hóry ot prevýsprennich Svojích, ot plodá ďíl Tvojích nasýtitsja zemľá. Prozjabájaj travú skotóm, i zlák na slúžbu čelovíkom, izvestí chľíb ot zemlí. I vinó veselít sérdce čelovíka, umástiti licé jeléjem, i chľíb sérdce čelovíka ukripít. Nasýťatsja drevá poľskája, kédri ľivánsťiji, íchže jesí nasadíl. Támo ptícy vohňizďátsja: jeroďíjevo žilíšče predvodíteľstvujet ími. Hóry vysókija jelénem, kámeň pribížišče zájacem. Sotvoríl jésť lunú vo vremená, sólnce pozná západ svój. Položíl jesí ťmú, i býsť nóšč, v néjže prójdut vsí zvírije dubrávňiji: skímni rykájuščiji voschítiti, i vzyskáti ot Bóha píšču sebí. Vozsijá sólnce, i sobrášasja, i v lóžach svojích ľáhut. Izýdet čelovík na ďílo svojé, i na ďílaňije svojé do véčera. Jáko vozvelíčišasja ďilá Tvojá Hóspodi, vsjá premúdrosťiju sotvoríl jesí: ispólnisja zemľá tvári Tvojejá. Sijé móre velíkoje i prostránnoje, támo hádi, íchže ňísť čislá, živótnaja málaja s velíkimi. Támo korablí preplávajut, zmíj séj, jehóže sozdál jesí ruhátisja jemú. Vsjá k Tebí čájut, dáti píšču ím vo bláho vrémja. Dávšu Tebí ím, soberút: otvérzšu Tebí rúku, vsjáčeskaja ispólňatsja bláhosti. Otvráščšu že Tebí licé vozmjatútsja: otímeši dúch ích, i isčéznut, i v pérsť svojú vozvraťátsja. Pósleši Dúcha Tvojehó, i sozíždutsja, i obnovíši licé zemlí. Búdi sláva Hospódňa vo víki, vozveselítsja Hospóď o ďíľich Svojích: prizirájaj na zémľu, i tvorjáj jú trjastísja: prikasájajsja horám, i dymjátsja. Vospojú Hóspodevi v živoťí mojém: pojú Bóhu mojemú, dóndeže jésm. Da usladítsja Jemú besída mojá, áz že vozveseľúsja o Hóspoďi. Da isčéznut hríšnicy ot zemlí, i bezzakónnicy, jákože ne býti ím: blahosloví dušé mojá Hóspoda. Sólnce pozná západ svój: položíl jesí ťmú i býsť nóšč. Jáko vozvelíčišasja ďilá Tvojá Hóspodi, vsjá premúdrosťiju sotvoríl jesí.